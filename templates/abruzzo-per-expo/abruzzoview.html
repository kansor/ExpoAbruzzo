
    <div  class="image-page" style="background-image: url('img/drop-of-water-7720_1280.jpg')">
        <div class="content-padded">
        <h3>Abruzzo per Expo</h3>
        </div>
      </div>
      
        <div class="content-padded page">
            
            <p style="text-align:justify">Una mostra delle eccellenze dentro Padiglione Italia, una&nbsp;"<strong>Casa vetrina</strong>"&nbsp;di&nbsp;prestigio aperta a tutti nel cuore di Brera, eventi tematici di qualità da maggio a ottobre nei punti nevralgici di Milano. A 60 giorni dalla grande Esposizione universale sui temi dell'alimentazione&nbsp;e della nutrizione, che ospiterà a Milano dal 1 maggio al 31 ottobre 145&nbsp;paesi del mondo e le più avanzate istituzioni internazionali, l'Abruzzo&nbsp;scalda i motori per vincere la sfida più importante: coinvolgere tutto il&nbsp;territorio e rendere ogni cittadino abruzzese consapevole e, perciò, protagonista di un appuntamento straordinario e unico.<br>
<br>
<strong>Nutrire il Pianeta, Energia per la Vita</strong>"&nbsp;è il tema conduttore che&nbsp;attraversa tutti gli eventi organizzati sia all'interno che all'esterno del&nbsp;Sito Espositivo di Milano. Un'occasione irripetibile per valorizzare&nbsp;l'immagine dell'Abruzzo Regione dei Parchi, con tutte le suggestioni e&nbsp;correlazioni relative ad una parola chiave dell'EXPO: sostenibilità, e poi&nbsp;l'Abruzzo Patria dei Cuochi, un messaggio che evoca storia, educazione&nbsp;alimentare, passione per il cibo e per una natura da curare.&nbsp;Forte di questa identità e vocazione, l'Abruzzo si candida perciò ad essere&nbsp;un protagonista di EXPO Milano 2015 e intende farlo con un progetto&nbsp;ambizioso, carico di idee, strategie, azioni studiate per presentare al&nbsp;meglio agli oltre 20 milioni di visitatori previsti l'"eco-sistema"&nbsp;Abruzzo, ricco di identità alimentari, culturali, economiche e scientifiche, biodiversità naturalistiche e ambientali.<br>
<br>
Anteprima <strong>AbruzzoEXPO</strong>,&nbsp;una serata-evento per la stampa e poi aperta alla città, organizzata nella&nbsp;splendida cornice delle&nbsp;<strong>TERME DI MILANO</strong>&nbsp;per raccontare il palinsesto della&nbsp;presenza della Regione a EXPO e per creare curiosità su tipicità ed&nbsp;eccellenze abruzzesi.&nbsp;Sarà&nbsp;<strong>CASA ABRUZZO</strong>&nbsp;il perno attorno cui orbiteranno tutte le iniziative&nbsp;previste per i 6 mesi di EXPO.&nbsp;Dal 1 maggio al 31 ottobre&nbsp;a&nbsp;Spazio Fiori&nbsp;Chiari in Brera, in una delle vie più affascinanti e di grande flusso&nbsp;pedonale della città, un locale di 170 metri quadrati e 6 vetrine disposto&nbsp;due livelli, sarà la sede permanente dell'Abruzzo nella Milano dell'EXPO.&nbsp;Una&nbsp;"Casa vetrina" a disposizione di imprese, istituzioni, associazioni&nbsp;dove poter organizzare presentazioni, incontri B2B, eventi culturali e&nbsp;degustazioni per raccontare creazioni e prodotti.&nbsp;A partire dall'inaugurazione prevista sabato<strong> 2 maggio 2015,&nbsp;CASA ABRUZZO&nbsp;</strong>sarà la cornice ideale per promuovere il sistema delle tipicità regionali,&nbsp;le potenzialità dei Poli d'innovazione, il sistema imprenditoriale e&nbsp;turistico-culturale della Regione Abruzzo grazie anche alla presenza&nbsp;permanente di allestimenti e materiali dedicati alla valorizzazione del&nbsp;territorio abruzzese. Con il presidio costante del sistema camerale&nbsp;abruzzese, a Spazio Fiorichiari si susseguiranno incontri ed eventi&nbsp;organizzati da istituzioni, poli &nbsp;d'innovazione, dalle proloco regionali e&nbsp;dalle&nbsp;DMC&nbsp;per la promozione e valorizzazione delle eccellenze territoriali.<br>
<br>
Attorno al centro rappresentato da<strong>&nbsp;CASA ABRUZZO</strong>&nbsp;si svilupperanno alcuni eventi tematici di qualità, organizzati in&nbsp;altre 2 importanti location, già sede degli eventi di "<strong>EXPO</strong> in città"&nbsp;(programma di Comune e Camera di Commercio di Milano che sarà divulgato da&nbsp;<strong>EXPO</strong>),&nbsp;<strong>PALAZZO DELLE STELLINE</strong>&nbsp;e&nbsp;<strong>CHIOSTRO DELL'UMANITARIA</strong>.&nbsp;Negli Orti di Leonardo delle Stelline venerdì 19 giugno si svolgerà una&nbsp;cena di gala con chef internazionali che interpreteranno la cucina&nbsp;abruzzese lasciando in eredità le loro creazioni. Sempre alle Stelline, nel&nbsp;Chiostro del Bramante e nelle sale dei 2 piani del Palazzo, sarà&nbsp;organizzata dal 3 al 5 settembre un appuntamento dedicato alle eccellenze&nbsp;d'Abruzzo dell'artigianato artistico, del design abruzzese, del vino e&nbsp;della moda.&nbsp;Il Chiostro Antico dell'Umanitaria sarà invece la location dove dal 30&nbsp;giugno al 5 luglio verrà presentato il brand&nbsp;"Abruzzo Patria dei Cuochi"&nbsp;con workshop e showcooking curati dalle Scuole Alberghiere abruzzesi e dai&nbsp;ristoratori di Qualità Abruzzo che faranno da apripista alla Settimana del&nbsp;Protagonismo, in programma nel Padiglione Italia dal 3 al 9 luglio.&nbsp;L'Abruzzo allestirà dentro il sito di <strong>EXPO </strong>uno spazio curato&nbsp;dall'Università degli Studi di Chieti-Pescara, Dipartimento di&nbsp;Architettura, con la collaborazione dell'Arch. Susanna Ferrini&nbsp;e dell'Arch. Paolo Fusero,&nbsp;capo dipartimento architettura. Un concept "immersivo ed&nbsp;emozionale" in cui verrà messo a tema il rapporto dell'uomo con la natura,&nbsp;il paesaggio culturale abruzzese, il cibo. Una rappresentazione fisica e&nbsp;concreta della morfologia e della biodiversità ambientale e culturale&nbsp;abruzzese che, con il linguaggio universale dei numeri, comunicherà in modo&nbsp;comprensibile con i popoli di tutto il mondo.&nbsp;La Settimana del Protagonismo sarà dunque il momento clou della presenza&nbsp;dell'Abruzzo a Milano.<br>
<br>
Sempre nei Chiostri dell'Umanitaria si svolgerà l'8&nbsp;luglio la&nbsp;"Festa del Ritorno"&nbsp;dedicata agli abruzzesi nel mondo e negli&nbsp;stessi giorni verrà inaugurato uno Spazio di ristorazione curato dai&nbsp;ristoratori di "<strong>Qualità Abruzzo</strong>".&nbsp;All'interno della mostra permanente delle&nbsp;IDENTITÀ​&nbsp;ITALIANE&nbsp;del&nbsp;Padiglione&nbsp;Italia, l'Abruzzo sarà presente con 3 sue eccellenze: lo chef stellato&nbsp;Niko&nbsp;Romito&nbsp;per rappresentare la&nbsp;"Potenza del Saper Fare", il professionista&nbsp;dell'alta direzione&nbsp;Pier Paolo Visione&nbsp;e&nbsp;l'Antica Azienda Agricola&nbsp;Peltuinum&nbsp;per la&nbsp;"Potenza del Limite"&nbsp;e Rocca Calascio a L'Aquila (per i&nbsp;paesaggi), la Basilica di Santa Maria di Collemaggio (per le facciate),&nbsp;Santa Maria Assunta ed altre splendide architetture (per gli interni) per&nbsp;raccontare la&nbsp;"Potenza della Bellezza"&nbsp;che fa dell'Abruzzo una regione fra&nbsp;le più belle d'Europa. Sempre dentro Padiglione Italia l'Abruzzo avrà a disposizione ogni mese una&nbsp;giornata nell'area del Palco o dell'Auditorium in cui verranno presentati&nbsp;alla platea internazionale dell'EXPO progetti finalizzati a costruire&nbsp;un'"Attrattiva&nbsp;Abruzzo": a maggio l'offerta turistica e di intrattenimento; a giugno le&nbsp;aziende e le realizzazioni del Polo dell'Energia; ad agosto il cluster&nbsp;delle scienze della vita; a settembre un'iniziativa sul vino di qualità; ad&nbsp;ottobre la festa finale.&nbsp;Ma quello che rimarrà dell'EXPO 2015 sarà soprattutto un "lascito&nbsp;immateriale"; un'eredità fatta di know-how derivato dal semestre di lavori, incontri,&nbsp;seminari volti a proporre nuove prospettive e a ridurre gli sprechi; la&nbsp;presenza di elementi educativi in ogni mostra e di ogni evento; l'insieme delle&nbsp;ricerche mirate a interrogare la comunità sulla sostenibilità dei modelli&nbsp;economici, sociali e produttivi adottati; la diffusione delle conoscenze e&nbsp;della formazione sui temi della sostenibilità ambientale.&nbsp;</p>

        </div>