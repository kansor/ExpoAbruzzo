<ul class="table-view home title-list">
    <li class="table-view-cell">
        <h1 class="section-title">Abruzzo per EXPO 2015</h1>
        <a data-transition="slide-in">
            <img src="img/pasta-663096_1920.jpg">
        </a>
    </li>
</ul>
<div class="content-padded page">

    <p style="text-align:justify">Una mostra delle eccellenze dentro Padiglione Italia, una "<strong>Casa vetrina</strong>" di prestigio aperta a tutti nel cuore di Brera, eventi tematici di qualità da maggio a ottobre nei punti nevralgici di Milano. A 60 giorni dalla grande Esposizione universale sui temi dell'alimentazione e della nutrizione, che ospiterà a Milano dal 1 maggio al 31 ottobre 145 paesi del mondo e le più avanzate istituzioni internazionali, l'Abruzzo scalda i motori per vincere la sfida più importante: coinvolgere tutto il territorio e rendere ogni cittadino abruzzese consapevole e, perciò, protagonista di un appuntamento straordinario e unico.<br>
        <img src="img/logoexpoabruzzo.png" style="padding: 40px;">
        <br>
        <strong>Nutrire il Pianeta, Energia per la Vita</strong>" è il tema conduttore che attraversa tutti gli eventi organizzati sia all'interno che all'esterno del Sito Espositivo di Milano. Un'occasione irripetibile per valorizzare l'immagine dell'Abruzzo Regione dei Parchi, con tutte le suggestioni e correlazioni relative ad una parola chiave dell'EXPO: sostenibilità, e poi l'Abruzzo Patria dei Cuochi, un messaggio che evoca storia, educazione alimentare, passione per il cibo e per una natura da curare. Forte di questa identità e vocazione, l'Abruzzo si candida perciò ad essere un protagonista di EXPO Milano 2015 e intende farlo con un progetto ambizioso, carico di idee, strategie, azioni studiate per presentare al meglio agli oltre 20 milioni di visitatori previsti l'"eco-sistema" Abruzzo, ricco di identità alimentari, culturali, economiche e scientifiche, biodiversità naturalistiche e ambientali.<br>
        <br>
        Anteprima <strong>AbruzzoEXPO</strong>, una serata-evento per la stampa e poi aperta alla città, organizzata nella splendida cornice delle <strong>TERME DI MILANO</strong> per raccontare il palinsesto della presenza della Regione a EXPO e per creare curiosità su tipicità ed eccellenze abruzzesi. Sarà <strong>CASA ABRUZZO</strong> il perno attorno cui orbiteranno tutte le iniziative previste per i 6 mesi di EXPO. Dal 1 maggio al 31 ottobre a Spazio Fiori Chiari in Brera, in una delle vie più affascinanti e di grande flusso pedonale della città, un locale di 170 metri quadrati e 6 vetrine disposto due livelli, sarà la sede permanente dell'Abruzzo nella Milano dell'EXPO. Una "Casa vetrina" a disposizione di imprese, istituzioni, associazioni dove poter organizzare presentazioni, incontri B2B, eventi culturali e degustazioni per raccontare creazioni e prodotti. A partire dall'inaugurazione prevista sabato<strong> 2 maggio 2015, CASA ABRUZZO </strong>sarà la cornice ideale per promuovere il sistema delle tipicità regionali, le potenzialità dei Poli d'innovazione, il sistema imprenditoriale e turistico-culturale della Regione Abruzzo grazie anche alla presenza permanente di allestimenti e materiali dedicati alla valorizzazione del territorio abruzzese. Con il presidio costante del sistema camerale abruzzese, a Spazio Fiorichiari si susseguiranno incontri ed eventi organizzati da istituzioni, poli  d'innovazione, dalle proloco regionali e dalle DMC per la promozione e valorizzazione delle eccellenze territoriali.<br>
        <br>
        Attorno al centro rappresentato da<strong> CASA ABRUZZO</strong> si svilupperanno alcuni eventi tematici di qualità, organizzati in altre 2 importanti location, già sede degli eventi di "<strong>EXPO</strong> in città" (programma di Comune e Camera di Commercio di Milano che sarà divulgato da <strong>EXPO</strong>), <strong>PALAZZO DELLE STELLINE</strong> e <strong>CHIOSTRO DELL'UMANITARIA</strong>. Negli Orti di Leonardo delle Stelline venerdì 19 giugno si svolgerà una cena di gala con chef internazionali che interpreteranno la cucina abruzzese lasciando in eredità le loro creazioni. Sempre alle Stelline, nel Chiostro del Bramante e nelle sale dei 2 piani del Palazzo, sarà organizzata dal 3 al 5 settembre un appuntamento dedicato alle eccellenze d'Abruzzo dell'artigianato artistico, del design abruzzese, del vino e della moda. Il Chiostro Antico dell'Umanitaria sarà invece la location dove dal 30 giugno al 5 luglio verrà presentato il brand "Abruzzo Patria dei Cuochi" con workshop e showcooking curati dalle Scuole Alberghiere abruzzesi e dai ristoratori di Qualità Abruzzo che faranno da apripista alla Settimana del Protagonismo, in programma nel Padiglione Italia dal 3 al 9 luglio. L'Abruzzo allestirà dentro il sito di <strong>EXPO </strong>uno spazio curato dall'Università degli Studi di Chieti-Pescara, Dipartimento di Architettura, con la collaborazione dell'Arch. Susanna Ferrini e dell'Arch. Paolo Fusero, capo dipartimento architettura. Un concept "immersivo ed emozionale" in cui verrà messo a tema il rapporto dell'uomo con la natura, il paesaggio culturale abruzzese, il cibo. Una rappresentazione fisica e concreta della morfologia e della biodiversità ambientale e culturale abruzzese che, con il linguaggio universale dei numeri, comunicherà in modo comprensibile con i popoli di tutto il mondo. La Settimana del Protagonismo sarà dunque il momento clou della presenza dell'Abruzzo a Milano.<br>
        <br>
        Sempre nei Chiostri dell'Umanitaria si svolgerà l'8 luglio la "Festa del Ritorno" dedicata agli abruzzesi nel mondo e negli stessi giorni verrà inaugurato uno Spazio di ristorazione curato dai ristoratori di "<strong>Qualità Abruzzo</strong>". All'interno della mostra permanente delle IDENTITÀ​ ITALIANE del Padiglione Italia, l'Abruzzo sarà presente con 3 sue eccellenze: lo chef stellato Niko Romito per rappresentare la "Potenza del Saper Fare", il professionista dell'alta direzione Pier Paolo Visione e l'Antica Azienda Agricola Peltuinum per la "Potenza del Limite" e Rocca Calascio a L'Aquila (per i paesaggi), la Basilica di Santa Maria di Collemaggio (per le facciate), Santa Maria Assunta ed altre splendide architetture (per gli interni) per raccontare la "Potenza della Bellezza" che fa dell'Abruzzo una regione fra le più belle d'Europa. Sempre dentro Padiglione Italia l'Abruzzo avrà a disposizione ogni mese una giornata nell'area del Palco o dell'Auditorium in cui verranno presentati alla platea internazionale dell'EXPO progetti finalizzati a costruire un'"Attrattiva Abruzzo": a maggio l'offerta turistica e di intrattenimento; a giugno le aziende e le realizzazioni del Polo dell'Energia; ad agosto il cluster delle scienze della vita; a settembre un'iniziativa sul vino di qualità; ad ottobre la festa finale. Ma quello che rimarrà dell'EXPO 2015 sarà soprattutto un "lascito immateriale"; un'eredità fatta di know-how derivato dal semestre di lavori, incontri, seminari volti a proporre nuove prospettive e a ridurre gli sprechi; la presenza di elementi educativi in ogni mostra e di ogni evento; l'insieme delle ricerche mirate a interrogare la comunità sulla sostenibilità dei modelli economici, sociali e produttivi adottati; la diffusione delle conoscenze e della formazione sui temi della sostenibilità ambientale. </p>

</div>